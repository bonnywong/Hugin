Många vill åt Arktis olja | ETC

http://www.etc.se/klimat/manga-vill-arktis-olja

KLIMAT.
2017-01-09 16:00

 ()

 ()

Foto: TT-bild

Miljöaktivister försöker stopp
till norra Alaska.
Bild: Don Ryan/AP/TT

(

ages/2017/01/arkits_ny.jpg)

(
Många vill åt Arktis olja
Temperaturen stiger i Arktis – meteorologiskt, politiskt och ekonomiskt. I takt med att
isen smälter vill kuststaterna försäkra sig om möjligheten att exploatera Arktis gömda
naturtillgångar.
Medierapporteringen om Arktis har under flera år dominerats
av larm om annalkande konflikter mellan Arktis kuststater –
som alla antas vilja lägga vantarna på så stora delar av de
naturresurser som göms under det snabbt smältande istäcket,
som möjligt. Enligt uppskattningar finns en fjärdedel av
världens olje- och gasreserver under Norra ishavets botten.
Sant är att flera av kuststaterna, däribland Ryssland och
Danmark/Grönland, nu gör anspråk på stora delar av Arktis
havsbotten ända upp till Nordpolen, områden som idag är
ingenmansland, eller terra nullius. Både Danmark och
Ryssland hävdar att den bergsrygg som kallas
Lomonosovryggen och sträcker sig från Grönland över
Nordpolen och hela vägen till Sibirien borde höra till deras
ekonomiska zon. 

FLERA LÄNDER GÖR
ANSPRÅK
Sommarisen i Arktis, som
tidigare täckte 7,5 miljoner
kvadratkilometer runt
Nordpolen, hade i år
minskat till 4,13
kvadratkilometer.

När isen smälter kan det bli
möjligt att exploatera de
olje- och gasfyndigheter
som antas ligga gömda
under ishavets botten. Exakt
hur stora och koncentrerade
fyndigheterna är eller om
det är ekonomiskt
försvarbart att utvinna dem

1 av 5

2017-01-16 22:04

Många vill åt Arktis olja | ETC

http://www.etc.se/klimat/manga-vill-arktis-olja

är oklart, men miljöriskerna
vid utvinning är stora.

Ryssland, Danmark,
Kanada och USA gör idag
anspråk på stora delar av
havsbotten under Norra
Ishavet. En del av
anspråken överlappar
varandra.

Varje kuststat har en
ekonomisk zon som
sträcker sig 200 sjömil
utanför nationernas
landgränser. Anspråken på
en utvidgning av den
ekonomiska zonen bedöms
av FN:s kommission för
kontinentalsockelns gränser
(CLCS).

Flera länder gör anspråk på
den 180 mil långa
Lomonosovryggen, en
bergskedja under vattnet,
som de menar är en
utsträckning av deras
kontinentalsockel.

BRA JOURNALISTIK ÄR INTE
GRATIS
Gillar du det du läser?
Swisha en peng till: 123 148 087 0

Advertisement

!

US Geological Survey beräknar att det finns fyndigheter av
både olja och gas där.

Danmark gör anspråk på hela ryggen och dess omgivning,
Ryssland på drygt halva. Även Kanada vill ha en del av samma
kaka. Ansökningarna behandlas just nu i FN:s
kontinentalsockelkommission (CLCS).

– Kommissionen kan bara utfärda rekommendationer, i
slutändan måste länderna förhandla för att komma överens om
hur gränserna ska dras. Min gissning är att alla tre länderna vill
förhandla, det ligger i deras gemensamma intresse att göra det
utan onödiga konfrontationer, säger Klaus Dodds, professor i
geopolitik vid Royal Holloway University of London.

Stämning mot norska staten
Strax före jul kom beskedet att USA och Kanada förbjuder all
ny exploatering av olja och gas i den nordamerikanska delen
av Arktis. Oljeindustrin och representanter för Trumpregeringen
har dock sagt att de ska göra allt för att häva beslutet, som för
USA:s del är permanent. Det är dock oklart om Donald Trump
har den möjligheten.

– Ingen president har någonsin dragit tillbaka en annan

2 av 5

2017-01-16 22:04

Många vill åt Arktis olja | ETC

http://www.etc.se/klimat/manga-vill-arktis-olja

presidents beslut att skydda vattenområden från oljeutvinning
den här vägen. Om Donald Trump försöker, kommer han
snabbt att finna sig själv i rättssalen, skriver en av USA:s
största miljöorganisationer – Friends of the Earth – i ett
pressmeddelande.

Med Kanadas och USA:s beslut är det nu en minoritet av de
åtta arktiska länderna som är för oljeexploatering till havs,
däribland Danmark och Norge.

I våras godkände den norska regeringen ny oljeborrning i
Barents hav. Svenska Lundin Petroleum och Statoil är några av
de företag som beviljats tillstånd. I ett försök att stoppa de
norska planerna har Greenpeace och den norska
miljöorganisationen Natur og ungdom lämnat in en stämning
mot norska staten.

– Norge var ett av de första länderna att ratificera klimatavtalet
från Paris, men avtalet hann inte ens träda i kraft förrän norska
staten valde att öppna för ytterligare oljeborrning. Det visar på
ett monumentalt hyckleri, kommenterade Truls Gulowsen, chef
för Greenpeace Norge.

Förbud löper ut
Det ryska förbudet mot oljeborrning till havs löper ut 2023.
Ryssland har stora förhoppningar att klimatuppvärmningen ska
göra de förmodat stora energitillgångarna i Ishavet mer
tillgängliga, och att investeringarna ska bli lönsamma. Man
räknar med ett oljepris på omkring 100 dollar per fat för att
uppnå lönsamhet, ungefär dubbelt så mycket som ett fat kostar
idag.

– De affärsmässiga argumenten för utvinning kommer
ofrånkomligen också att påverkas av faktorer som priset på
förnybar energi, global efterfrågan, energisäkerhet och politiska
åtgärder kring klimatet. I Rysslands fall har även internationella
samarbeten kring expertis och utrustning betydelse, säger
professor Klaus Dodds.

Timo Koivurova, forskningsprofessor och chef för Arktiska
centret vid Lapplands universitet, menar att det är troligt att en
stor del av Lomonosovryggen kommer att anses tillhöra
Ryssland.

"Men troligen finns det inget som är ekonomiskt möjligt att

3 av 5

2017-01-16 22:04

Många vill åt Arktis olja | ETC

http://www.etc.se/klimat/manga-vill-arktis-olja

exploatera där. Det skulle ta tiotals år för Ryssland att ens
drömma om att borra i de områdena", skriver han i en analys.
De mest tillgängliga fyndigheterna antas finnas i de kustnära
områden som redan idag utgör staternas ekonomiska zoner.

Kina ökar sin närvaro
När sommarisen försvinner öppnas nya transportleder mellan
Europa och Asien, farleder som de arktiska staterna gärna vill
kontrollera. Ett isfritt ishav öppnar även andra möjligheter, som
fler än de arktiska staterna intresserar sig för. Kina har visat
intresse för investeringar och transporter i regionen, liksom för
regionens naturtillgångar.

– Kina har inte gjort någon hemlighet av att de har ögonen på
Arktis fisk och mineraler, säger Klaus Dodds.

Landet har på senare år börjat kalla sig "ett nästan arktiskt
land" och har ökat sin närvaro i regionen på alla fronter, bland
annat som observatör i Arktiska rådet. 

"Min ståndpunkt är att Arktis resurser bör fördelas i enlighet
med behoven i världen och inte bara ägas av vissa länder. Vi
kan inte bara säga att detta är ditt och detta är mitt", har Qu
Tanzhou, chef för Kinas administration av Arktis och Antarktis,
tidigare förklarat för den kanadensiska tidningen The Globe
and Mail.

Än så länge pågår inget fiske i centrala arktiska oceanen och
de fem arktiska kuststaterna USA, Ryssland, Kanada, Norge
och Danmark antog 2015 en deklaration för att reglera framtida
fiske i regionen. Även fiskenationer utanför Arktis – Kina,
Island, EU, Japan och Korea – deltar i förhandlingarna.

Frågan är vad Arktis ursprungsbefolkningar anser om att hela
världen exploaterar regionens naturtillgångar.

– Ursprungsbefolkningarna är svagast i Ryssland, i en del
andra delar av Arktis har de blivit viktiga politiska och
ekonomiska aktörer. Trots det fortsätter kampen om land och
naturtillgångar för många av dem. Det koloniala arvet biter sig
envist fast, säger Klaus Dodds.

KARIN HOLMBERG (MAILTO:KARIN.HOLMBERG@ETC.SE)

Rekommendera
Rekommendera
Tweeta

DelaDela

108

 (mailto:?subject=ETC-TIPS%3A%20M%C3

4 av 5

2017-01-16 22:04

Många vill åt Arktis olja | ETC

http://www.etc.se/klimat/manga-vill-arktis-olja

%A5nga%20vill%20%C3%A5t%20Arktis%20olja&body=H
%C3%A4r%20%C3
%A4r%20en%20artikel%20jag%20vill%20tipsa%20dig%20om
%3A%20http%3A//www.etc.se/klimat/manga-vill-arktis-olja)

5 av 5

2017-01-16 22:04

